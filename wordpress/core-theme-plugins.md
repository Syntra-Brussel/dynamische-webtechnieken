---
layout: template
title: Core - theme - plugins
url: /wordpress/core-theme-plugins
collection: wordpress
links:
  - url: https://nl-be.wordpress.org
---
<quote>
Wordpress is een open-source software waarmee je prachtige websites, blogs of apps kan maken.
</quote>

In één zin wordt heel hier veel gezegd. Dat je prachtige websites kan maken is om te beginnen best persoonlijk maar het lijkt ook allemaal super eenvoudig te gaan en het zal blijken dat dat toch wel een heel rooskleurig voorstelling is van de feiten.

Wordpress is een toolset, een framework dat je toe laat om snel(ler) van start te gaan met een website dan dat je een website volledig van 0 moet ontwerpen en ontwikkelen. 

Als je Wordpress op de correcte wijze gaat gebruiken heb je naast een <strong>mooie (...)</strong> website ook en vooral een website die <strong>technisch geoptimaliseerd is voor SEO</strong> én een website die iemand <strong>zonder Wordpress kennis toch eenvoudig kan aanpassen</strong>. Daar boek je het meeste voordeel mee.

### Wordpress core

Het Wordpress CMS systeem is <strong>geschreven in PHP</strong> en heeft heel wat functies <em>out-of-the-box</em> aanwezig. De PHP code zorgt voor het bewaren en ophalen van gegevens (in de database) en voor de backend die in staat voor het beheer van de informatie. 

De Wordpress core zorgt er ook voor dat de mogelijkheden uitgebreid kunnen worden via <strong>plugins</strong> en </strong>themes</strong>.

Het is niet de bedoeling de PHP code van de Wordpress ruggengraat ta gaan wijzigen. Door aanpassingen aan de code te doen kan je een Wordpress website niet meer upgraden en dat is wel echt belangrijk.

Zaken die door de Wordpress core worden voorzien;
* toegang tot de Wordpress admin
* toevoegen wijzigen en verwijderen van posts en pagina's
* beheer van gebruiker
* uploaden van beelden
* tags en categorieën beheren
* Video's verwerken in een tekst
* Toelaten dat gebruikers kunnen antwoorden op posts
* ...

### Themas
Het weergeven van de website gebeurt via een thema. <strong>Een thema is een set templates in combinatie met JS en CSS.</strong> Wordpress heeft <em>out-of-the-box</em> al enkele themas aan boord om snel van start te gaan. Zeker als je een (eenvoudige) blog wil opstarten. 

Je kan ook extra thema's aankopen met meer mogelijkheden of een specifieke opmaak.

Aan de code van een thema pas je best ook niets aan. Als je een website wil bouwen op een bestaand of aangekocht thema zoek je dus best een thema dat al in een goede richting gaat van wat je wenst en werk je zelf in een child theme.

### Childthemas
Omdat een thema nooit helemaal is gebouwd zoals jij (of de klant) het wenst maak je gebruik maken <em>child themes</em>. Een child thema gebruikt standaard de mogelijkheden van een ander thema en laat toe templates te overschrijven met een eigen, nieuwe versie. Een child thema laat ook het toevoegen van CSS toe. 

De template bestanden worden geschreven in het PHP formaat. <strong>Hier zal je HTML, CSS en PHP kennis dus wél van pas komen.</strong>

### Plugins

Naast de functies die Wordpress <em>out-of-the-box</em> bevat kan je via <em>Plugins</em> de functies van een website gaan uitbreiden. Plugins zijn extra stukjes programme die eenvoudig te downloaden zijn vanuit de Wordpress interface. Het is ook hier <strong>niet de bedoeling</strong> dat je de code van een gedownloadde plugin <strong>gaat wijzigen</strong>. Het is namelijk ook voor plugins belangrijk dat je ze up-to-date houdt en dat kan niet (meer) als je de code gaat wijzigen.